# OER7_ENNOIOLOGIKOS-XARTHS_SXHMATA-LOGOY
 
Γνωστικό Αντικείμενο: Νεοελληνική Γλώσσα, «Εννοιολογικός Χάρτης – Σχήματα λόγου».

Σύντομη περιγραφή: Το συγκεκριμένο OER είναι ένας στατικός εννοιολογικός χάρτης, στον οποίο παρουσιάζονται τρία βασικά σχήματα λόγου που συναντούν μαθητές στη συγκεκριμένη ενότητα: α) υπερβολή, β) παράδοξο, γ) υπαινιγμός. Πρόκειται για έναν ιεραρχικό χάρτη, όπου η βασική έννοια «Σχήματα λόγου» κατηγοριοποιείται στα τρία παραπάνω σχήματα λόγου. Κάτω από καθεμία από τις 3 έννοιες δίνεται ο ορισμός της και ακολουθούν παραδείγματα για κάθε σχήμα λόγου. Οι μαθητές/-τριες εμπεδώνουν τις έννοιες, μελετούν τα παραδείγματα και παράλληλα γνωρίζουν μια βασική μορφή εννοιολογικού χάρτη.

Προβληματική της επιλογής του συγκεκριμένου τύπου OER και της αντίστοιχης τεχνολογίας: Το συγκεκριμένο OER αποτελεί συμπληρωματικό Ψηφιακό Μαθησιακό Αντικείμενο με στόχο την οικοδόμηση της γνώσης των μαθητών/-τριών για την οπτικοποίηση της πληροφορίας. Αξιοποιήθηκε η τεχνολογία html, css, h5p που υποστηρίζει ένα βασικό περιβάλλον κειμένου και εικόνας. Οι μαθητές/-τριες έρχονται σε επαφή με τους εννοιολογικούς χάρτες που συνιστούν έναν τρόπο αναπαράστασης της ανθρώπινης σκέψης και ειδικότερα κάποιου πεδίου γνώσεων.

 Αξιοποίηση στην Εκπαίδευση: Ο συγκεκριμένος πόρος μπορεί να αξιοποιηθεί ως δραστηριότητα εμβάθυνσης της γνώσης των μαθητών/-τριών σχετικά με τα συγκεκριμένα σχήματα λόγου. Μέσα από την οπτικοποίηση της πληροφορίας βοηθά στην κατάκτηση της γνώσης από τους/τις μαθητές/-τριες. Οι εννοιολογικοί χάρτες μπορούν να ενταχθούν στην εκπαιδευτική διαδικασία, καθώς συμβάλλουν στην ανάδυση νοητικών παραστάσεων και την οικοδόμηση εννοιών και γνώσεων. Τέλος, με αφορμή το συγκεκριμένο ιεραρχικό εννοιολογικό χάρτη μπορούν να μελετηθούν από τους/τις μαθητές/τριές και άλλα είδη εννοιολογικών χαρτών, όπως οι αραχνοειδείς ή τα διαγράμματα ροής.
